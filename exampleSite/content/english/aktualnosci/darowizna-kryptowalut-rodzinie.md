+++
date = 2021-08-15T22:00:00Z
description = "Darowizny walut wirtualnych"
image = "/images/darowizna.PNG"
title = "Darowizna kryptowalut rodzinie"
type = "regular"

+++
### Przekazanie kryptowalut rodzinie – czy występuje podatek od spadków i darowizn?

Z takim pytaniem zwrócił się podatnik będący osobą fizyczną we wniosku o indywidualną interpretacje podatkową do Krajowej Informacji Skarbowej twierdząc, że waluta wirtualna nie jest ani rzeczą ani prawem majątkowym, o którym mowa w artykule 1 ustęp 1 ustawy o podatku od spadków i darowizn. Niestety otrzymał odpowiedź, że w doktrynie i orzecznictwie na potrzeby ustawy o spadkach i darowiznach należy przyjąć, że kryptowaluty są prawem majątkowym ponieważ łączą się z nimi wymierne korzyści.

### Zwolnienie z podatku od spadków i darowizn

Należy pamiętać, że przekazanie kryptowalut najbliższej rodzinie może zostać zwolnione z opodatkowania podatkiem od spadków i darowizn jeżeli zostanie spełniony warunek zgłoszenia tej darowizny w ciągu 6 miesięcy od nabycia do naczelnika urzędu skarbowego.

### Odsprzedaż darowanych kryptowalut

Dalsza sprzedaż kryptowalut oczywiście będzie się wiązała z 19% podatkiem dochodowym od kapitałów pieniężnych. Niestety w przypadku otrzymania kryptowalut drogą darowizny podatnik nie ma możliwości rozliczenia kosztów uzyskania przychodów. W konsekwencji 19% podatek dochodowy można traktować jako 19% podatek przychodowy. Powyższe było również przedmiotem pytania podatnika w tym samym wniosku o interpretacje podatkową.

### Podsumowanie

Darowizna kryptowalut podlega opodatkowaniu podatkiem od spadków i darowizn lecz spełniając warunek informacyjny można uzyskać zwolnienie z opodatkowania. Należy się zastanowić, czy to jest najlepsza forma przekazania majątku, z uwagi na brak możliwości rozliczenia kosztów zakupu kryptowalut przy sprzedaży ich przez osobę obdarowaną. Czy nie lepszym rozwiązaniem jest sprzedaż przez osobę darującą kryptowaluty (rozliczenie podatkowe po jej stronie), darowiznę środków pieniężnych i następnie ponowy zakup kryptowalut przez osobę obdarowaną.

Interpretacja podatkowa z dnia 19 i 20 lipca 2021 r. sygnatura: 0115-KDIT1.4011.327.2021.4.MR i 0111-KDIB2-3.4015.78.2021.3.BD