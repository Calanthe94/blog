+++
date = 2021-06-08T22:00:00Z
description = "Podatek od miningu"
image = "/images/mining.PNG"
title = "Mining a podatki"
type = "featured"

+++
### Czy mining kryptowalut jest opodatkowany?

Jeżeli zajmujesz się miningiem kryptowalut to sama ta czynność nie stanowi przedmiotu opodatkowania. Opodatkowanie nastąpi dopiero w momencie sprzedaży (lub wymiany na towar bądź usługę) wykopanych kryptowalut na walutę tradycyjną.

### Czy mogę uwzględnić wydatki poniesione na kopanie kryptowalut?

Przepis ustawy o PIT i odpowiednio w CIT mówi, że: „Koszty uzyskania przychodów z tytułu odpłatnego zbycia waluty wirtualnej stanowią udokumentowane wydatki **bezpośrednio poniesione na nabycie** waluty wirtualnej oraz koszty związane ze zbyciem waluty wirtualnej, w tym udokumentowane wydatki poniesione na rzecz podmiotów, o których mowa w art. 2 ust. 1 pkt 12 ustawy o przeciwdziałaniu praniu pieniędzy oraz finansowaniu terroryzmu.”

Niestety aktualne stanowisko Dyrektora Krajowej Administracji Skarbowej jest takie, że wydatkami bezpośrednio poniesionymi na nabycie **nie są** wydatki na zakup koparki, koszty prądu czy koszt użytkowania powierzchni na jakiej znajduje się nasza kopalnia.

Konsekwencją takiego stanowiska jest faktyczne opodatkowanie przychodowe (brak możliwości rozliczenia kosztu) w wysokości 19%.

### Co na to sądy?

Dotychczas pojawił się jeden pozytywny w tej kwestii [wyrok, WSA w Łodzi z 21 lipca 2020 r., sygn. akt I SA/Łd 285/20](http://orzeczenia.nsa.gov.pl/doc/45FA050712), ale to jeszcze za mało by mówić o jednoznacznej linii orzeczniczej. Pozostaje zatem czekać na utrwalenie takiego stanowiska.

### Deklaracja podatkowa w przypadku miningu

Deklaracje podatkowe w przypadku kopania kryptowalut składa się dokładnie w ten sam sposób jak w przypadku handlu walutami wirtualnymi, należy wypełnić PIT 38, w którym w przychody wpisane zostaną wszystkie kwoty sprzedaży wykopanych walut wirtualnych na waluty tradycyjne. Jak to zrobić opisaliśmy już tutaj [https://podatekodkrypto.pl/aktualnosci/post-2/](https://podatekodkrypto.pl/aktualnosci/post-2/ "https://podatekodkrypto.pl/aktualnosci/post-2/")