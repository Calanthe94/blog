+++
date = 2021-03-30T22:00:00Z
description = ""
image = "/images/wymiana.PNG"
title = "Wymiana kryptowalut neutralna podatkowo"
type = "regular"

+++
### Co to oznacza?

Przepisy ustawy o PIT oraz ustawy o CIT zostały tak skonstruowane, że za przychód podatkowy uznaje się odpłatne zbycie walut wirtualnych.

Odpłatne zbycie walut wirtualnych otrzymało nawet ustawową definicję: _Przez odpłatne zbycie waluty wirtualnej rozumie się wymianę waluty wirtualnej na prawny środek płatniczy, towar, usługę lub prawo majątkowe inne niż waluta wirtualna lub regulowanie innych zobowiązań walutą wirtualną._

W związku z powyższym wymiana kryptowaluty na inną kryptowalutę nie będzie traktowane jako transakcja podlegająca opodatkowaniu (rozpoznana jako przychód podatkowy).

### Koszty uzyskania przychodu przy wymianie kryptowalut

Definicja kosztów uzyskania przychodu jest taka sama zarówno w ustawie o PIT jak i ustawie o CIT: _Kosztami uzyskania przychodów są koszty poniesione w celu osiągnięcia przychodów lub zachowania albo zabezpieczenia źródła przychodów._

Jeżeli już ustaliliśmy, że nie powstaje nam przy wymianie waluty wirtualnej na inną walutę wirtualną przychód podatkowy (patrz akapit 1.) to nie możemy mówić o kosztach jego uzyskania, ponieważ koszty muszą być poniesione do osiągnięcia, zachowania lub zabezpieczenia przychodu.

Zatem koszty prowizji jakie ponosimy przy wymianie jednej waluty wirtualnej na drugą nie będą stanowiły KUP, ani w PIT ani w CIT.