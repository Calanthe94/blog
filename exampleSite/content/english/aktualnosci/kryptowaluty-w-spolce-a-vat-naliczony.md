+++
date = 2021-05-04T22:00:00Z
description = "VAT naliczony przy kryptowalucie w firmie"
draft = true
image = "/images/proporcja.PNG"
title = "Kryptowaluty w Spółce a VAT naliczony"
type = "featured"

+++
**Działalność opodatkowana i zwolniona w VAT**

Podatnik VAT, który prowadzi sprzedaż mieszaną, to znaczy opodatkowaną podatkiem VAT jak i zwolnioną z opodatkowania może odliczać podatek naliczony tylko z zakupów związanych z działalnością opodatkowaną.

Jeżeli zakup związany jest zarówno z działalnością opodatkowaną jak i zwolnioną podatek VAT można odliczyć proporcjonalnie. Proporcja liczona jest jako stosunek obrotów z działalności opodatkowanej do całości obrotów.

Do tych obrotów nie wlicza się obrotu z tytułu transakcji dotyczących:

1) pomocniczych transakcji w zakresie nieruchomości i pomocniczych transakcji finansowych;

2) usług wymienionych w art. 43 ust. 1 pkt 7, 12 i 38-41, w zakresie, w jakim transakcje te mają charakter pomocniczy.

**Handel kryptowalutami a proporcja podatku naliczonego**

Pojawia się zatem pytanie, czy sprzedaż kryptowalut w Spółce (co do zasady zwolniona z podatku VAT) będzie miała wpływ na wysokość proporcji możliwego naliczenia podatku VAT.

Z takim pytaniem zwróciła się Spółka we wniosku o wydanie interpretacji indywidualnej. W stanie faktycznym przedstawiono, że zakup kryptowalut dokonywany jest w celach inwestycyjnych, nie związanych z podstawową działalnością – miał mieć charakter incydentalny i okazjonalny. Spółka inwestuje wypracowane nadwyżki finansowe.

Dyrektor Krajowej Informacji Skarbowej uznał, że stanowisko Spółki jest nieprawidłowe i transakcje te nie mają charakteru pomocniczego o jakim mowa w art. 90 ust. 3 ustawy o VAT. W konsekwencji obrót ten będzie wliczany do proporcji o jakiej mowa w pierwszej części artykułu. Organ argumentował swoje stanowisko faktem, że Spółka dokonywała i w przyszłości zamierza dokonywać zakupu kryptowalut w związku z czym ma bezpośredni, powtarzalny, planowany i stały charakter działalności. Zdaniem organu transakcje zakupu kryptowalut nie mają charakteru pomocniczego, ponieważ są konsekwencją świadomego działania.

**Konsekwencje podatkowe**

Takie stanowisko, będzie miało negatywne konsekwencje na zobowiązania podatnika z tytułu podatku VAT. Jeżeli transakcje kryptowalutowe nie mogą zostać pominięte jako te mające charakter pomocniczy to zwiększą mianownik w liczonej proporcji (obrót jest zwolniony z VAT)*. W konsekwencji podatnik będzie miał prawo do odliczenia podatku naliczonego w niższej wysokości.

\*Proporcja= obrót opodatkowany / (obrót opodatkowany + obrót zwolniony)

Data wydania interpretacji: 02-04-2021

Sygnatura: 0114-KDIP4-3.4012.1.2021.3.EK